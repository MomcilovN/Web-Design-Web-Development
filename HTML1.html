<!DOCTYPE html>

<head>     <title> 
                     FILOZOFIJA U SREDNJEM VEKU </title>
  
 <meta charset="UTF-8">


<link href="style.css" rel="stylesheet" type="text/css">
</head>
<body>
	<div id="wrapper">
	
	<div id="header">
		
<h1 align="center"> ODNOS TEOLOGIJE I FILOZOFIJE U SREDNJEM VEKU </h1>
		</div>
               
<h2 align="center"> Rezime </h2>
<p align="center" > Kao što se čovečanstvo menjalo kroz istoriju, tako se menjao i značaj filozofije. <br>Ona je
prešla dug put, od najuzvišenije, preko potrebne, do korisne, ali je bez obzira na sve
uspela da se održi! U srednjovekovlju je bila potčinjena teologiji pa je to čini manje
korisnom i uticajnom. Možda na prvi pogled to ne izgleda tako jer je crkveni oci ne
cene dovoljno, ali da nije bilo nje, ni teologija ne bi mogla toliko visoko da se uzdigne.
Filozofi su osuđivani i prozivani nevernicima, a u osnov svakog hrišćanskog učenja
ulazili su njihovi pojmovi. Želeli su da filozofiju stave u drugi plan u čemu su i uspeli,
ali je svakako nisu mogli uništiti. Kako bi to uspeli kad je ona predstavljala osnov svim
njihovim učenjima? I najzad, kako bi je branili da nije bilo “filozofskog oruđa”?

<br>Ključne reči: filozofija, teologija, Antika, srednjovekovlje, vera i razum, renesansa, Novi vek. </p>

<h3 align="center"> Primat filozofiije u Antici </h3>
<p align="center"> Filozofija je nastala iz ljudske težnje ka mudrosti. <br> To pokazuje i njeno izvorno grčko ime. U staroj Grčkoj je filosofos (grč. philosophein – težiti za mudrošću) bio čovek koji je težio za saznavanjem istine. Kako se razvijala kultura, i
filozofija je zauzimala sve značajnije mesto kako u staroj Grčkoj, tako i na ostalim prostorima. Od tada, pa do danas filozofija se nije izgubila. Istinito sagledavanje stvarnosti je jednostavan cilj filozofije. A pod pojmom stvarnosti podrazumevamo sva pitanja o čovekovom položaju u svetu. Tu je smisao života, svet,
rešavanje problema raznih vrsta… Filozofija je bila obožavana i cenjena, neprikosnovena i poštovana. Tako je bilo sve do pojave nove epohe koja je preokrenula
svet – do srednjeg veka. U ovom periodu, razvija se teologija (učenje o Bogu).
Njenom procvatu u mnogome je doprinela nova vera, hrišćanstvo, koja iz korena
menja čovekov pogled na svet. Antički period je završen, a sa njim i stari način
shvatanja celokupne stvarnosti i kulture. Ljudi postaju preokupirani verovanjem i
sada je sve što se dešava u službi Boga koji je postavio stroge granice. Pošto više
nema potrebe za traženjem istine kada je ona već objavljena, više nema ni potrebe
za filozofijom. Pa ipak, filozofija nije nestala kao Heleni. Ona se održala ali ne u
punoj snazi, a i njena prvobitna svrha je izmenjena. </p>

<h4 align="center"> 1. Platon: dijalektika kao nauka nad naukama </h4>
<p align="center" > Platon (427-347) je jedan od najpoznatijih antičkih filozofa. <br>On, kao i
ostali antički filozofi, filozofiju stavlja na pijedestal, ispred svega drugog.
Filozofija je neprikosnoveni osnov, temelj i deo svega.
Njegov životni san bio je da ujedini politiku i filozofiju, ali taj san nije
ostvario. Osnovao je svoju filozofsku školu u Atini. U sklopu škole bio je i
teren za gimnastičko i ratničko vežbanje. Akademija je imala trostruki cilj:
obrazovanje duše, treniranje tela i obrazovanje za život u zajednici. Najvažniji
predmet bio je dijalektika.
Temelj njegove filozofije je učenje o idejama. Za Platona, postoji Bog, ali
on nije kao hrišćanski (ne stvara ni iz čega) već njegov Bog stvara svet po
ugledu na svet ideja. Svojim stavovima Platon prevazilazi politeizam svog doba
ali je pobožnost za njega samo uslov mudrosti a ne i sama mudrost. Svet ideja je
natčulan, a vidljivi svet je njegov nesavršen odraz. Ono je “idealno biće“ koje
se može saznati samo umom. Biti pravedan, znači voditi život u skladu sa
svetom ideja u kojem boravimo posle smrti.
Dijalektika je za Platona nauka nad naukama. Ona predstavlja veštinu
postavljanja pitanja i odgovaranja na njih, a cilj je da se pronađe ono što je
opšte u pojedinačnim stvarima, ono što je identično u mnoštvu različitosti. To je
najdublji istraživački napor ljudske svesti. Dijalektika je smisao i središte
filozofije. Za Platona, ona je apsolutno znanje koje ne zavisi od drugih nauka ali
zato sve druge nauke zavise od nje. Da bi se ljudi služili dijalektikom, moraju
prethodno dobro da izuče aritmetiku, geometriju i astronomiju. Dijalektika se
poistovećuje sa filozofijom pa se iz toga vidi da je za Platona i sama filozofija
apsolutna, tj. najbitnija.
Platon je razvio ideal savršene države. Ona je opisana u jednom od
njegovih najpoznatijih dela koji se zove Država. Smatrao je da bi država trebala
da bude prvenstveno pravična, a to se postizalo posebnim načinom. To
pravično, nije značilo pokoravati se jačem već boljem. Smatrao je da se to može
postići ukoliko svako radi onaj posao za koji je najviše sposoban i za koji je
osposobljen. Trebali bi da postoje proizvođači (koji će proizvoditi hranu),
ratnici (koji će čuvati i braniti zemlju) i konačno, na samom vrhu treba da budu
vladari (filozofi). Platon je smatrao da bi filozofi (oni koji žude za saznanjem)
bili najbolji i najpravičniji vladari jer ne žude za vlašću. Ti ljudi, koji čine
aristokratiju uma, bili bi najmudriji i najsposobniji vladari jer nemaju drugih
ličnih interesa sem interesa za saznanjem. U VI knjizi Države, vodi se razgovor
između Sokrata i Glaukona1
 u kojoj Platon objašnjava zašto bi vladari trebali da
postanu filozofi. Ovakvim stavom, Platon ponovo pokazuje koliko filozofiju
smatra važnom i neophodnom za život svakog čoveka. </p>
	<div id="aside">
	
		<ol>
		<li> <strong>Platon </strong></li>
			<li> <strong>Aristotel</strong></li>
			<li> <strong>Plotin</strong></li>
	</ol>
	</div>
<img src = "https://www.tacnovreme.com/wp-content/uploads/2015/11/Platon.jpg" alt="Platon"
height="500"/>
		<div id="nav">

<a href="HTML2.html"> Sledeca stranica...</a>
			</div>

<div id="footer">FILOZOFIJA U SREDNJEM VEKU</div>
		</div>
</body>






</html>