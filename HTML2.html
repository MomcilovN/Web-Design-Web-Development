<!DOCTYPE html>
<head> <title> 
	
                  2. Aristotel: sofia - najviši oblik znanja </title>
	
<meta charset="UTF-8">



<link href="style.css" rel="stylesheet" type="text/css">
</head>

<body>
	<div id="wrapper">
	<div id="header">
<h1 align= "center"> Aristotel </h1>
	
	</div>
<p align="center">Aristotel (384-322) je ostavio najveći trag u istoriji filozofije kao njen prvi
sistematičar. <br> I sam je osnovao školu, Likej. Međutim, Akademija i Likej su bili u
nekoj vrsti međusobnog rivalstva zbog neslaganja u svim učenjima, između ostalog zbog Aristotelove kritike Platonovog učenja o idejama. Za sobom je ostavio
brojna dela koja su nebrojeno puta kasnije koristila mnogima. Za razliku od Platona, njegova glavna dela nisu dijalozi, već rasprave u kojima je navodio mišljenja
prethodnih filozofa, kritikovao ih, postavljao filozofska pitanja i odgovorao na
njih, nudeći svoja rešenja.
<br><p>Svrha je odlučujući uzrok, a sveobuhvatna svrha za Aritotela je Bog. Svojom prirodom, Bog određuje da sve ima svoju svrhu i da stvari teže da postanu
slične njemu. Aristotel je smatrao da je Bog nepokretni pokretač, koji određuje i
oživljava svet. Bog je delatna misao koja samu sebe misli – mišljenje mišljenja
(noesis noeseos). A duša je "nepokretni pokretač" tela kod živih bića.</p>
<br><p>Aristotel je stvorio originalno etičko učenje koje je povezano sa njegovom
metafizikom. Za njega, svrha čovekovog života je da usavrši delatnost karakterističnu samo za sebe – delatnost mišljenja. Čovek može da teži bogatstvu, slavi,
moći, ali u njima nema neke vrednosti po sebi. Vredna po sebi je sreća koju čovek
može naći samo u nekoj delatnosti koju je usavršio. Ako usavršava mišljenje,
čovek će postati sličan Bogu. Platon je dijalektiku poistovećivao sa filozofijom a
Aristotel joj daje skromnije mesto. Ona je pomoćnica filozofije, jer njen cilj nije
istina već pobeda u diskusiji. Zato je za njega mudrost vođena logikom najviši cilj
čoveka. Od onoga što čovek može da zna, neke stvari ne mogu biti drugačije
(večne su i nepromenljive) i njima se bavi mudrost, ali čovek se bavi i stvarima
koje su stalno drugačije, kao sto su npr. životne okolnosti i problemi koji se
javljaju u njima. Za rešavanje tih problema potrebna je praktična mudrost koju
Aristotel naziva razboritost (fronesis). Mudrost ima prednost u odnosu na razboritost jer je ona naša najsamostalnija sposobnost. Zato je za Aristotela filozofija
najviši stepen znanja: “Filozofska kultura je, dakle, ekvivalentna umu udruženom
sa saznanjem, kao glava svih znanja, budući da obuhvata najuzvišenije objekte
	znanja.”</p>
 <br><p>Aristotel najviše ceni teorijski način života. Za njega je filozof koji
pokreće vlastiti um, kao i umove drugih ljudi mnogo korisniji nego bilo koji drugi
praktičar. Da bi se to postiglo, potrebno je istovremeno koristiti i teorijsku umnost
i razboritost. Aristotel je rekao “Sve druge nauke su potrebnije od filozofije, ali
nijedna nije bolja od nje.”
 <br>Time je pokazao da je filozofija najbitnija jer predstavlja polazište i temelj za celokupno razumevanje sveta i njegovih zakonitosti kao i
pravi i jedini put ka mudrosti. </p>

<img src = "http://upload.wikimedia.org/wikipedia/commons/thumb/9/9d/Aristotle_by_Raphael.jpg/220px-Aristotle_by_Raphael.jpg" alt="Aristotel"
weight="500"/>
<div id="nav">
<a href="HTML3.html"> Sledeca stranica...</a>

<a href="HTML1.html"> Nazad...</a>
	</div>
	<div id="footer">"2. Aristotel: sofia - najviši oblik znanja"</div>
</div>
</body>

</html>